Омлет – класична страва на сніданок, що складається з яєць і молока. Акуратно вбийте яйця в глибоку миску. Збийте їх виделкою, щоб жовток і білок добре перемішалися. Вилийте молоко. Добре розмішайте масу виделкою. Посоліть омлет. Також можна додати в омлетну суміш різні інгредієнти на власний смак: зелень, цибулю, бекон, курку, сир чи помідор. Далі підготуйте сковороду, в якій буде готуватися омлет. Змастіть її олією. Вилийте в сковороду омлетну масу. Готувати треба на невеликому вогні. Час приготування – близько десяти хвилин. Щоб омлет добре присмажився зверху і був пишним, потрібно накрити його кришкою.